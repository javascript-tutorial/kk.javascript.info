# Сәлем, әлем!

Оқулықтың осы бөлігінде біз JavaScript-ті, тілдің өзін үйренеміз.

Бірақ бізге скрипттерді іске қосу үшін жұмыс ортасы қажет, және бұл онлайн кітап болғандықтан, браузер жақсы таңдау болады.  
Бұл тарауда біз браузерге арналған пәрмендерді (мысалы, alert) минимумға дейін сақтаймыз, сонда сіз басқа құрылымға (мысалы, Node.js) назар аударуды жоспарласаңыз, оларға уақыт жоғалтпауыңыз керек. Біз оқулықтың [келесі бөлімінде](/ui) браузерде JavaScript-ті пайдалануға назар аударамыз. 

Алдымен, скрипттерді веб-бетке қалай қосатынымызды көрейік. Сервер жағындағы орталар үшін (мысалы, Node.js) скрипттерді `"node my.js"` сияқты пәрменмен орындауға болады.


## Тег "script"

JavaScript бағдарламаларын `<script>` тегі арқылы HTML құжатының кез келген жеріне дерлік енгізуге болады.

Мысалы:

```html run height=100
<!DOCTYPE HTML>
<html>

<body>

  <p>Скрипт алдында...</p>

*!*
  <script>
    alert( 'Сәлем, әлем! );
  </script>
*/!*

  <p>...Скрипт кейін.</p>

</body>

</html>
```

```online
Сіз жоғарғы оң жақ бұрышындағы «Ойнату» түймесін басу арқылы мысалды іске қосуға болады.
```

`<script>` тегінді браузер өңдеген кезде автоматты түрде орындалатын JavaScript коды бар.


## Заманауи белгілеу

`<script>` тегінде қазіргі кезде сирек қолданылатын, бірақ ескі кодта әлі де табуға болатын бірнеше атрибуттары бар:

### Атрибут `type`: <code>&lt;script <u>type</u>=...&gt;</code>
Ескі HTML стандарты, HTML4, скрипттердің `type` болуын талап етті. Әдетте бұл `type="text/javascript"` болды. Бұл енді талап етілмейді. Сондай-ақ, қазіргі HTML стандарты бұл атрибуттың мағынасын толығымен өзгертті. Енді оны JavaScript модульдері үшін пайдалануға болады. Бірақ бұл бастауыш деңгейіндегі тақырып емес, және біз бұл туралы оқулықтың басқа бөлігінде айтатын боламыз.

### Атрибут `language`: <code>&lt;script <u>language</u>=...&gt;</code>
Бұл атрибут скрипт тілін көрсетуге арналған. Енді оның мағынасы жоқ, себебі JavaScript әдепкі тіл болып табылады. Оны пайдаланудың қажеті жоқ.

### Скрипттерді HTML-пікірлеріне орау.
Өте көне кітаптар мен нұсқаулықтарда сіз `<script>` тегінде келесідей пікірлерді таба аласыз:

```html no-beautify
<script type="text/javascript"><!--
        ...
//--></script>
```

    Бұл түсініктеме JavaScript кодын <script> тегін өңдеуді білмейтін ескі браузерлерде жасырған. Соңғы 15 жылда шығарылған барлық браузерлерде бұл мәселе жоқ болғандықтан, мұндай түсініктемелер енді қажет емес. Егер олар болса, онда бұл бізде өте көне кодтың бар екендігінің белгісі.


## Сыртқы скрипттер

Егер бізде JavaScript коды көп болса, оны бөлек файлға қоюға болады.

Скрипт файлдары HTML-ге `src` атрибутымен тіркеледі:

```html
<script src="/path/to/script.js"></script>
```

Мұнда, `/path/to/script.js` бұл сайт түбірінен скриптке абсолютті жолы. Сондай-ақ, ағымдағы беттен салыстырмалы жолды беруге болады. Мысалы, `src="script.js"`, немесе `src="./script.js"`, ағымдағы қалтадағы `"script.js"` файлын білдіреді.

Толық URL мекенжайын да бере аламыз. Мысалы:

```html
<script src="https://cdnjs.cloudflare.com/ajax/libs/lodash.js/4.17.11/lodash.js"></script>
```

Бірнеше скрипттерді тіркеу үшін бірнеше тегтерді пайдаланыңыз:

```html
<script src="/js/script1.js"></script>
<script src="/js/script2.js"></script>
…
```

```smart Ескерту:
Әдетте HTML-ге ең қарапайым скрипттер ғана қойылады. Күрделілері бөлек файлдарда орналасады.

Бөлек файлдың артықшылығы браузер оны жүктеп алып, өзінің [кэшінде] сақтайды (https://en.wikipedia.org/wiki/Web_cache).

Бірдей скрипттерді қамтитын басқа беттер оны вебтен қайта жүктеудің орнына кэштен ала алады. Осылайша файл серверден тек бір рет жүктеледі.

Бұл трафикті тұтынуды азайтады және бетті жүктеуді жылдамдатады.
```

````warn header="Егер `src` орнатылса, скрипттің мазмұны еленбейді."
Бір `<script>` тегінде `src` атрибуты мен ішіндегі кодты бір уақытта пайдалана алмайсыз.

Төмендегі мысал жұмыс істемейді:

```html
<script *!*src*/!*="file.js">
  alert(1); // мазмұны еленбейді, себебі src атрибуты бар
</script>
```

Біз сыртқы `<script src="...">` немесе коды бар кәдімгі `<script>` таңдауымыз керек.

Жоғарыдағы мысалды жұмыс істеу үшін екі скрипттерге бөлуге болады:

```html
<script src="file.js"></script>
<script>
  alert(1);
</script>
```
````

## Түйіндеме

- Біз бетке JavaScript кодын қосу үшін `<script>` тегін пайдалана аламыз.
- `type` және `language` атрибуттары міндетті емес.
- Сыртқы файлдағы скрипт `<script src="path/to/script.js"></script>` арқылы кірістіруге болады.


Браузер сценарийлері және олардың бетпен әрекеттесуі туралы әлі де көп нәрсе білуіміз керек. Бірақ, жоғарыда айтылғандай, оқу құралының бұл бөлігі арнайы JavaScript тіліне арналған, сондықтан біз бұл жерде браузерде іске асыру мәліметтеріне алаңдамауға тырысамыз. Біз JavaScript іске қосу үшін шолғышты қолданатын боламыз, ол онлайн демонстрациялар үшін ыңғайлы, бірақ бұл осы тілде жұмыс істейтін платформалардың бірі ғана.
