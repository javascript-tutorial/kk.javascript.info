# JavaScript-ке кіріспе

JavaScript-тің ерекшелігі неде, онымен не нәрсеге қол жеткізуге болатынын және басқа қандай технологиялар онымен жақсы жұмыс істейтінін қарастырайық.

## JavaScript дегеніміз не?

*JavaScript* бастапқыда "веб-беттерді жандандыру" үшін жасалған.

Бұл тілдегі бағдарламалар *скрипттер* деп аталады. Оларды веб-беттің HTML-не енгізуге болады және олар бет жүктелген кезде автоматты түрде іске қосылады.

Сценарийлер қарапайым мәтін түрінде беріледі және орындалады. Жүгіру үшін оларға арнайы дайындық пен компиляция қажет емес.

Бұл тұрғыда JavaScript [Java](https://kk.wikipedia.org/wiki/Java_(бағдарламалау_тілі)) деп аталатын басқа тілден айтарлықтай ерекшеленеді.

```smart header="Неге ол <u>Java</u>Script деп аталады?"
JavaScript құрылған кезде, оның басқа атауы болды: «LiveScript». Бірақ Java сол кезде өте танымал болғандықтан жаңа тілді Java-нің «інісі» ретінде жайғастыруы көмектеседі деп шешілді.

Бірақ дамыған сайын JavaScript [ECMAScript](http://en.wikipedia.org/wiki/ECMAScript) деп аталатын өзіндік сипаттамасы бар толық тәуелсіз тілге айналды, енді оның Java-мен ешқандай байланысы жоқ.
```

Бүгінгі күні JavaScript браузерде ғана емес, сонымен қатар серверде де, [JavaScript қозғалтқышы](https://en.wikipedia.org/wiki/JavaScript_engine) деп аталатын арнайы бағдарламасы бар кез келген құрылғыда да орындала алады.

Браузердің өзінің қозғалтқышы бар, оны кейде «JavaScript виртуалды машинасы» деп атайды.

Әр түрлі қозғалтқыштарда әр түрлі «код атаулары» бар. Мысалы:

- [V8](https://en.wikipedia.org/wiki/V8_(JavaScript_engine)) -- Chrome мен Opera-да.
- [SpiderMonkey](https://en.wikipedia.org/wiki/SpiderMonkey) -- Firefox-та.
- ...There are other codenames like "Chakra" for IE, "JavaScriptCore", "Nitro" and "SquirrelFish" for Safari, etc.
- ...IE үшін "Chakra", Safari үшін "JavaScriptCore", "Nitro" және "SquirrelFish" сияқты басқа да код атаулары бар.

The terms above are good to remember because they are used in developer articles on the internet. We'll use them too. For instance, if "a feature X is supported by V8", then it probably works in Chrome and Opera.
Бұл атауларды есте сақтауға ​​пайдалы болады, себебі олар әзірлеушілердің мақалаларында жиі қолданылады. Біз оларды да қолданатын боламыз. Мысалы, егер "X функционалдылығы V8-пен қолдайтын болса", онда «X» Chrome мен Opera-да жұмыс істеуі ықтимал.

```smart header="Қозғалтқыштар қалай жұмыс істейді?"

Қозғалтқыштар күрделі. Бірақ олардың негіздерін түсіну оңай.

1. (Веб шолғыш болса, Кірістірілген) қозғалтқыш скриптті оқиды ("талдайды").
2. Содан кейін ол скриптті машиналық тіліне түрлендіреді ("компиляциялайды").
3. Осыдан кейін машина коды іске қосылады және өте жылдам жұмыс істейді.

Қозғалтқыш процестің әр кезеңінде оңтайландыруды қолданады. Ол тіпті құрастырылған сценарийді жұмыс кезінде бақылайды, ол арқылы өтетін деректерді талдайды және осы білімге сүйене отырып, машиналық кодын одан әрі оңтайландырады.
```

## JavaScript веб-шолғышта не істей алады?

Қазіргі JavaScript - бұл "қауіпсіз" бағдарламалау тілі. Ол жадқа немесе процессорға төменгі деңгейлік қолжетімділікке рұқсат бермейді, себебі ол бастапқыда оны қажет етпейтін веб-шолғыштарға үшін жасалған.

JavaScript мүмкіндіктері жұмыс істейтін ортаға тәуелді. Мысалы, [Node.js](https://wikipedia.org/wiki/Node.js) JavaScript-ке кездейсоқ файлдарды оқуға/жазуға, желілік сұраныстарды орындауға мүмкіндік беретін функцияларды қолдайды. т.б.

Браузердегі JavaScript веб-бетті манипуляциялауға, қолданушымен өзара әрекеттеуне және веб-серверге байланысты барлық нәрселерді жасай алады.

Мысалы, веб-шолғыштағы JavaScript келесі әрекеттерді орындай алады:

- Бетке жаңа HTML қосу, бар мазмұнды өзгерту, стильдерді өзгерту.
- Пайдаланушының әрекеттеріне, тінтуір шерутлеріне, көрсеткіш қозғалуына және перне басылуына жауап беру.
- Қашықтағы серверлерге желі арқылы сұратымдарды жіберу, файлдарды жүктеу және жіберу ([AJAX](https://kk.wikipedia.org/wiki/Ajax) және [COMET](https://en.wikipedia.org/wiki/Comet_(programming)) деп аталатын технологиялар).
- Get and set cookies, ask questions to the visitor, show messages.
- Кукилерді алу және орнату, келушіге сұрақтар қою, хабарламаларды көрсету.
- Клиент жағындағы деректерді есте сақтау ("local storage").

## JavaScript веб шолғышта не істей алмайды?

JavaScript-тің браузердегі мүмкіндіктері пайдаланушының қауіпсіздігі үшін шектелген. Бұның мақсаты зұлым веб-бетке жеке ақпаратқа қол жеткізуіне немесе пайдаланушының деректеріне зиян келтіруіне жол бермеу.

Мұндай шектеулердің мысалдары мыналарды қамтиды:

- Веб-беттегі JavaScript қатқыл дисктегі кездейсоқ файлдарды оқи алмайды/жаза алмайды, оларды көшіре алмайды немесе бағдарламаларды орындай алмайды. Оның ОЖ функцияларына тікелей қолжеткімділігі жоқ.

    Қазіргі веб шолғыштар оған файлдармен жұмыс істеуге мүмкіндік береді, бірақ қолжеткімділік шектеулі және тек пайдаланушы белгілі бір әрекеттерді орындаса ғана қамтамасыз етіледі, мысалы, файлды веб шолғыш терезесіне "тастау" немесе оны `<input>` тег арқылы таңдау.

    Камерамен/микрофонмен және басқа құрылғылармен өзара әрекеттесу әдістері бар, бірақ олар пайдаланушының нақты рұқсатын қажет етеді. JavaScript қосылған бет жасырынып веб-камераны қосуға, айналаны бақылауға және ақпаратты [ҰҚК-ға](https://kk.wikipedia.org/wiki/Қазақстан_Республикасы_Ұлттық_Қауіпсіздік_Комитеті) жібере алмайды.
- Әр түрлі қойындылар/терезелер әдетте бір-бірін туралы білмейді. Кейде ғана біледі, мысалы, бір терезе JavaScript қолданып екінші терезені ашады. Бірақ бұл жағдайда да, егер олар әр түрлі сайттардан (басқа доменнен, хаттамадан немесе порттан) келсе, бір беттегі JavaScript басқа бетке қол жеткізе алмайды.

    Бұл "Бірдей дереккөз саясаты" (Same Origin Policy) деп аталады. To work around that, *both pages* must agree for data exchange and contain a special JavaScript code that handles it. We'll cover that in the tutorial. Бұл мәселені шешу үшін *екі бет* мәліметтер алмасуға келісуі керек және оны өңдейтін арнайы JavaScript коды болуы керек. Біз мұны оқулықта қарастырамыз.

    Бұл шектеу тағы да пайдаланушының қауіпсіздігі үшін қажет. Пайдаланушы ашқан `http://anysite.com` сайты басқа шолғыш қойындысына `http://gmail.com` URL мекенжайы бар бетке кіре алмауы керек және сол жерден ақпаратты ұрлай алмауы керек.
- JavaScript қазіргі бет шыққан серверге желі арқылы оңай хабарласа алады. Бірақ оның басқа сайттардан/домендерден мәлімет алу мүмкіндігі шектелген. Мүмкін болса да, ол қашықты жақтан нақты келісімді (HTTP тақырыптарында көрсетілген) талап етеді. Тағы да, бұл қауіпсіздікке арналған шектеулері.

![](limitations.svg)

Егер JavaScript веб шолғыштан тыс, мысалы серверде қолданылса, мұндай шектеулер қолданылмайды. Қазіргі веб шолғыштар сонымен қатар кеңейтілген рұқсаттарды сұрайтын плагиндерге/кеңейтімдерге рұқсат береді.

## JavaScript-ті бірегей ететін не?

JavaScript туралы кемінде *үш* керемет нәрсе бар:

```compare
+ HTML/CSS-пен толық интеграция.
+ Қарапайым нәрселер қарапайым түрде жасалады.
+ Барлық негізгі веб шолғыштар оны колдайды және әдепкі бойынша қосады.
```
JavaScript - бұл үш нәрсені біріктіретін жалғыз веб шолғыш технологиясы.

Бұл JavaScript-ті бірегей етеді. Сондықтан бұл веб шолғыш интерфейстерді құруға ең кең таралған құралы.

Сонымен қатар, JavaScript серверлерді, мобильді қосымшаларды және т.б. жасауға колданылады.

## JavaScript-тен «жоғары» тілдері

JavaScript-тің синтаксисі әркімнің қажеттілігіне сәйкес келмейді. Әр түрлі адамдар әр түрлі ерекшеліктерді қалайды.

Мұны күтуге болады, өйткені жобалар мен талаптар әркім үшін әр түрлі.

Жақында веб шолғышта іске қосылмай тұрып JavaScript-ке *транспиляцияланған* (аударылатын) көптеген жаңа тілдер пайда болды.

Қазіргі заманғы құралдар транспиляцияны өте жылдам және мөлдір етеді, бұл әзірлеушілерге басқа тілде код жасауға мүмкіндік береді және оны "қақпақ астында" автоматты түрде аударады.

Мұндай тілдердің мысалдары:

- [CoffeeScript](http://coffeescript.org/) - бұл JavaScript үшін «синтаксистік қант». Ол ықшамды және нақты код жазуға мүмкіндік беретін қысқа синтаксисті енгізеді. Әдетте, бұл Ruby әзірлеушілерге ұнайды.
- [TypeScript](http://www.typescriptlang.org/) күрделі жүйелердің дамуы мен қолдауын жеңілдету үшін "деректердің қатаң тұрпаттарын" қосуға шоғырланған. Оны Microsoft әзірледі.
- [Flow](http://flow.org/) сонымен қатар деректердің тұрпаттарын қосады, бірақ басқаша. Оны Facebook әзірледі.
- [Dart](https://www.dartlang.org/) веб шолғышсыз ортада (мобильді қосымшалар сияқты) жұмыс істейтін жеке қозғалтқышы бар автономды тіл, бірақ оны JavaScript-ке көшіруге болады. Оны Google әзірледі.
- [Brython](https://brython.info/) JavaScript-ке арналған Python транспиляторы, ол қосымшаларды JavaScript-сіз таза Python-да жазуға мүмкіндік береді.
- [Kotlin](https://kotlinlang.org/docs/reference/js-overview.html) веб шолғышқа немесе Node-қа бағытталған заманауи, қысқа және қауіпсіз бағдарламалау тілі.

Одан әрі басқалар да бар. Әрине, егер біз аударылған тілдердің бірін қолдансақ та, біз не істеп жатқанымызды түсіну үшін JavaScript-ті білуіміз керек.

## Қорытынды

- JavaScript бастапқыда тек веб шолғышқа арналған тіл ретінде құрылды, бірақ қазір ол көптеген басқа орталарда қолданылады.
- Бүгінгі таңда JavaScript HTML/CSS-те толық интеграцияланған веб шолғыштың ең кең таралған тілі ретінде бірегей орынға ие.
- JavaScript-ке "аударылатын" және белгілі бір мүмкіндіктерді беретін көптеген тілдер бар. JavaScript-ті меңгергеннен кейін оларға қысқаша болса да қарауға ұсынылады.
